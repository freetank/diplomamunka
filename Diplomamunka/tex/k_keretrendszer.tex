\section{$\mathbb{K}$ keretrendszer}

Diplomamunkám témája formális szemantikát definiálni az Erlang egy résznyelvéhez nem a megszokott módszerekkel, hanem a $\mathbb{K}$ keretrendszer \cite{KOrg} segítségével. Ez a keretrendszer képes az operációs szemantikai szabályok alapján egy interpretert készíteni, amivel programjaink futtathatóak, így ténylegesen megtekinthetjük az általunk definiált szemantikánk működését. Ezen felül még sok más érdekes funkcióval is rendelkezik, mint például szimbolikus programtulajdonság bizonyító és a futásidejű verifikáló. A keretrendszer fejlesztését Grigore Rosu kezdte 2003-ban \cite{KLecture}. Jelenleg az amerikai Illinois Urbana-Champaign Egyetem és a román Alexandru Ioan Cuza Egyetem közös projektje.

Léteznek eszközök, mellyel lehet interpretert létrehozni, helyesség bizonyítani programjainkat közvetlenül a szemantika alapján, a létrehozott modellt ellenőrizni, hogy megfelel-e az adott specifikációnak, de mindezek együttesen nem jelennek meg egy keretrendszerben, emiatt különböző szemantikadefiníciókat kell létrehozni különböző célokra. Ha van egy formális nyelvdefiníciónk, akkor elvben az előbb felsoroltak megvalósíthatóak közvetlenül a nyelvdefiníciót használva, és nem kellene teljes mértékben támaszkodnunk a sok esetben ad-hoc módon implementált fordítókra. Ezt a célt tűzték ki a keretrendszer fejlesztői. A formális nyelv definiálására létrehozott módszer igyekszik kiküszöbölni az előbb ismertetett hiányosságokat, támogatást ad moduláris szemantikadefiníció létrehozásához illetve programtulajdonságok bizonyításához.

\subsection{Szemantika definiálása}

A keretrendszerrel teljes formális nyelvdefiníció készíthető, tehát nem csak a szemantika, hanem a szintaxis megadása is kötelező mégpedig BNF-hez hasonló formában. Ezekhez különböző attribútumokat társíthatunk. Közülük a legfontosabb a \textit{strict}, amely a kiértékelési stratégiát határozza meg. Az ilyen fajta megadási módszer kézenfekvő, hisz szemantikaszabályok esetén már csak a kiértékelt értékekkel kell foglalkozni.

\input{tex/Szabalyok/2STRICTEXAMPLE}

A fenti példában az értékadás operátor szintaxisa látható BNF jelöléssel, és a hozzátartozó kiértékelési stratégiával. Az operátor fajtája \textit{Exp} és a két operandusé is ugyanaz, vagyis az értékadás mind két oldalán egy kifejezés áll, és az értékadás önmagában is egy kifejezés. A \textit{strict} attribútum után zárójelben egy kettes van, így a meghatározott kiértékelési stratégia: csak a második operandust értékeljük ki, így az értékadó operátorhoz tartozó szemantikai szabály csak ezután alkalmazható.

\input{tex/Szabalyok/41CONFIG}

A keretrendszerben a definiált nyelvhez tartozik egy konfiguráció, ami egymásba ágyazott cellákból áll a sorrend figyelembe vétele nélkül. Ezek tartalmazzák az összes információt, amire a programnak, illetve nekünk elemzés szempontjából szükségünk van. A konfiguráció az állapotot tartalmazza, illetve egy speciális \textit{k} cellát, vagyis a számításokat, amiben a még végre nem hajtott kód található egy listában, ahol a lista minden egyes eleme egy szekvencia és a $\sim>$ szekvenciális végrehajtás jelét használja mint szeparátor. Elemei speciális \textit{K} fajtájúak. A keretrendszerben minden már meglévő vagy újonnan létrehozott fajta ennek a fajtának az alfajtája. A listára bontást a keretrendszer automatikusan elvégzi. Ennek eredménye hogy a szemantikaszabályok egy egységes \textit{K} fajtákat (\textit{term}) tartalmazó számítási folyamra tudnak illeszkedni.

\input{tex/Szabalyok/2ASSIGNMENT}

Az értékadó operátor $\mathbb{K}$ keretrendszerben kifejezett szemantikadefiníciója látható a fenti példán. Felül az olvashatóbb, prezentációra szánt változat, melyet generáltatni lehet a keretrendszerrel, illetve alul a ténylegesen írott forma látható. Két cellát a \textit{k}-t és a az \textit{env}-et tartalmazza. Ha a kiértékelési stratégia által meghatározott kiértékelés befejeződött, vagyis az értékadás bal oldalán egy konkrét érték található, nem pedig összetett kifejezés, akkor alkalmazható. Ezek a szabályok a redukciós szabályok, annak ellenére, ha nem is csökkentik a konfigurációt. Az átmenet a \textit{k} cellában az értéket tartja meg, és ezalatt az \textit{env} cellában felülírja az \textit{X}-hez rendelt értéket. A \textit{\_} joker karakterrel az \textit{X} régi értékére illeszkedik, viszont a szabályban máshol nem akarunk hivatkozni rá, emiatt nincs nevesítve.

A szabály csak két cellát tartalmaz, azokat amik az értékadó operátor redukciós szabályában szerepet játszanak, a többit nem szükséges feltüntetni. Ennek előnye, hogy a konfiguráció könnyedén bővíthető úgy, hogy nem kell a már meglévő szabályhalmazunkon módosítani. Az alsó résznél három pont látható a \textit{k} cella jobb, illetve az \textit{env} cella mindkét oldalán. Ezzel megadhatjuk hogy a cella elejére vagy végére akarunk illeszteni, esetleg ez számunkra lényegtelen. A szabályokhoz tartozhatnak különböző feltételek, melyek teljesülése esetén, és csak is akkor, illeszkedhetnek a szabályok a konfigurációra. A keretrendszer rendelkezik beépített típusokkal, ilyenek a teljesség igénye nélkül: halmaz, map, lista. Az \textit{env} cella, ahogy látható is volt a konfigurációban, egy mapben tárolja a változókhoz rendelt értéket.

Térjünk vissza a \textit{strict} attribútumhoz, hogy megértsük pontosan hogyan is működik. Példaként vegyük megint az értékadás operátort. A hozzátartozó attribútum az alábbi két szabályt generálja.

\input{tex/Szabalyok/2HEATINGCOOLING}

Itt megjegyezném, hogy a $\kra$ a $\sim>$ jelnek a prezentációra szánt formája. Az első szabály kiveszi az értékadó operátor kontextusából a második operandust, és berakja a folyam elejére egy új termként. A második pedig a kivett operandust visszarakja az értékadó operátor környezetébe. A kémiai absztrakt gép alapján ezeket rendre fűtő és hűtő szabályoknak nevezzük. \textit{strict} attribútum esetén a kiértékelési sorrend nem számit.

\input{tex/Szabalyok/2HEATINGCOOLINGSTRICT}

Itt látható szabályok abban az esetben generálodnak, ha az összeadás operátor kiértékelési stratégiája olyan, hogy mind a két operandust ki kell értékelni az összeadásra vonatkozó szemantikus szabály alkalmazása előtt. Könnyen látható, hogy előidézhetnek nem determinisztikus futást. Ugyan ezek generálodnak a \textit{seqstrict} attribútum esetén is, de itt már számít a sorrend. Tehát az \textit{A2}-re egészen addig nem alkalmazza a fűtő/hűtő szabályokat, amíg az A1-re nem alkalmazta ezeket. Viszont a szabályok felcserélhetőek, aminek következménye, hogy a $\mathbb{K}$-ban definiált nyelv nem lesz futtatható, mivel előfordulhat hogy nem terminál. Ennek megelőzése érdekében lett bevezetve a \textit{KResult} fajta és a hozzá tartozó \textit{isKResult} szemantikus függvény, amely eldönti egy termről, hogy \textit{KResult} fajta vagy sem. Így a teljes generált szabályok értékadó operátor esetén az alábbiak:

\input{tex/Szabalyok/2HEATINGCOOLINGREAL}

Ilyenkor minden esetben először a fűtő szabályt alkalmazza, és egészen addig, amíg a kontextusból kiemelt term nem \textit{KResult} fajtájú, nem tudja alkalmazni rá a hűtő szabályt.

\subsection{Keretrendszer további eszközei}

Az előző alfejezetben láthattuk, hogyan definiálható egy formális nyelv a $\mathbb{K}$ keretrendszerrel. A kész definícióhoz a \textit{kompile} paranccsal készíthető interpreter, és a \textit{krun} paranccsal futtatható programokon. Alapértelmezett beállításokkal az előbb említett működés a mérvadó, viszont konfigurálhatjuk úgy, hogy az összes lehetséges kimenetelt megadja. Ez főleg konkurrens programoknál fordulhat elő. Tipikusan jó példa erre, mikor két szál egy globális változót akar módosítani. Az eredmény mindig függeni fog attól, hogy a gép hogyan osztja ki az órajelet a különböző szálaknak.

A keretrendszer három különböző backenddel van megvalósítva. Az elsőnek implementált verzióból lett a Maude nevű. A Java backenddel szimbolikus futtatás is lehetséges, nem úgy mint a OCaml backenddel, viszont hátránya, hogy lassabb is. A keretrendszerhez sok más eszköz is tartozik, mint például a futásidőbeli verifikáló, a statikus és dinamikus tulajdonságokat ellenőrző szimbolikus bizonyító, melynek matematikai háttere a Matching Logic \cite{MatchLog} és a Reachibility Logic \cite{ReachLog}. A bizonyító nyelvfüggetlen ellentétben az ismert Hoare logikával. Tehát nem kell minden nyelvre külön megalkotni egy modellt a bizonyításhoz, csak a formális szemantikát kell megírnunk. A másik előnye pedig pont ez, mivel közvetlenül tudja használni a szemantikát, emiatt nem kell a szemantika és a bizonyításkor használt modell között semmiféle leképezést készíteni, ami természetesen növelné a rendszer sérülékenységét is.

\paragraph{}
Most hogy már megismerkedtünk felületesen a keretrendszer által nyújtott lehetőségekkel, továbbléphetünk az Erlang nyelv világába.

%Eddig OK